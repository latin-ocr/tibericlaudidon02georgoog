XL PRAEFATIO

circiter 440, quae non supplevit, quaedam ipse deliquit.
haec tanta multitudo, quoniam HOU longe plurimis locis
integrum textum praebent, fieri non potest ut eiusdem
familiae codici, editionis „archetypo“, imputetur. quod
autern quattuor locis primi libri v. 1. 214. 310. 474
omisso a Flavio Fabricius suppleta habet, facile explicatur,
si ea in exemplari quod Neapoli paravit in margine emen-
data fuisse putes. breviora quae vel Flavius vel Fabricius
omisit innumerabilia dixeris. inter omissa locum quoque
Sallustii deprehendi 9, 225, mallem historiarum quam Ca·
tilinae. additamenta editionis principis tribus 111111111-
bricius 1, 346⁸. 2, 429. 19, 101. quaecunque idern, oum
in editione Neapolitana aut sana essent aut propius ad
verum adspirarent, vel transcribendi neglegentia vel mu-
tandi temeritate vel omittendi incuria corrupit in appa-
ratu notavi. videmus ergo quarn vere Hiobus Madeburgus
Annebergensis (sic) Fabricii familiaris in epigrammate titulo
editionis Fabricianae primae inserto mendas earn non ha-
bere praeconatus sit. rectissime iam v. d. Hoeven nullo
nisi Harlemensi codice collato „habet“, inquit, „innumeras“.
equidem vereor ne nulli scriptorum antiquorum a primis
editoribus tarn male consultum sit. nam, ut praeter-
mittam recte scribendi rationem similiaque leviora et
frequentem distinctionis perversitatem, decies amplius
mille locis editionis lectio corrigenda fuit. quaedam in
editionibus quae annis 1561, 1675, 1586 ex prima Fa-
briciana repetitae sunt emendata invenias, sed pauca sunt
et novae rursus mendae irrepserunt. idem de editione
dicendum quarn Lucius Basileensis anno 1613 curavit
cum aliis vitiis tum pluribus omissis notata. posthunc
nemo Donatum edidit non sine mea gratulatione, quia
cum aliorum sententiis mihi non conflictandum fuit.

De mea editione haec habeo quae praefanda putem. —
Interpretationum textum Laurentiani et Vaticani et Re-
ginensis auctoritate constituendum fuisse ex iis quae supra
exposui satis apparet. in lectionis varietate adnotanda

dilectum habui5 narn si omnem recepissem, et infinitum

 

