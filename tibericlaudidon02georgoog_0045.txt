XLII PRAEFATIO

In lemmatis autem- constituendis non parva difficultas Δ
occurrebat. saepe enirn accidit ut in his contraria le-
gantur iis quae in interpretatione explicantur. quid hic.
iudicandum est? an idem quod iam Heynius, etsi parum
certo loco, 8,187 statuit, ex interpretatione quid Donatus
legerit cognoscendum esse? in hoc genere locorum ex
plurimis 'gravissimus est 12, 412. nemini euim oredo
persuasum iri Donatum „dictamnum genetrix Cretaea car-
pit ab Ida“ in lemmate, ut uaditum est, scripsisse, cum
eam lectionem haud ambigue impugnet, at altera „ipsa
manu genetrix Dictaea carpit ab lda“ per totam iuter·
pretationem pro fundamento utatur et multus sitin ex·
plicando quod est „manu“ et „Dictaea“. nec minus evi·
denter 9, 786 ex interpretatione apparet Donatum „deorum“
legisse, non „parentum“, quod Vaticanus et editio in lem-
mate praebent, itemque 5, 775 al. impeditior locus e'st
10, 18, ubi ¹lemma ,1611111666ιι habet, interpretatione „di-
vumqne“ explicatur: „divumque“ recepi quamquam etiam
4, 675 ,rerumque‘ codice confirmatur, potest enim in
quarto aut Donatus ex memoria solitam lectionem secutus
esse aut, si illic quoque „divumque“ scripserat, librarius
mutasse. hoc enbn certe factum est in loco ad 12, 412
ex 4, 513 adscito, ubi, cum Donatus haud dubie „messe“
scripserit, quia „messis tempore“ explicat, librarius „mes-
sae“ posuit secundum traditam iu libris Vergilianis rectam-
que lectionem, locus ipse in quarto amissus comparari
nequit. dubium non est quin lemmatis lectio corrigenda
sit, sicubi vel metro damnatur ut 3, 526. 8, 150. 10,
693. 11, 129. 498 etc. vel metri ac sententiae ratione
ut 4, 256. 6, 363. 528 vel alio loco veram lectionem
testante ut 4106. 5, 662. sed hoc quoque in numero
difficilis locus est 11, 886 ubi, lieet „et duro sub Marte
cadentum“ metro repudietur, dubitari tamen potest utrum
cum Fabricio „duro et“ emendandum an diversum lemma
quod libri Vergiliani praestant substituendum sit. est
enim profecto ubi Donatus a tradito Vergilii textu disce·
dat modo meliorem lectionem praebens ut 5, 814. 11, 345

 

